’ ’“ ³ .· T‘Y‘w'fflssvwea
56 PARS 11. DE REBus Ἰ

Minus tamen quam horam intervertere est leve et ex gravi motivo
innoxium prorsus, ex. gr. itineris causa. Et si viaticum dandum
sit, licet a media nocte missam celebrare. Ne autem populus ca-
reat missa, licet ad duas boras post meridiem. Denique observan«
dae sunt in missae sacrificio rubricae iu missali praescriptae, qua-
rum aliae sunt praeceptivae, aliae directivae. Praeceptivae sunt
quae continent aliquid quod ex iure vel legitima consuetudine con-
venienter praecipitur, directivae dicuntur reliquae.

708. Ultimo loco inquirendum superest quoties sub gravi qui-
vis sacerdos celebrare teneatur. Porro agitur bic non solum de prae-
cepto affirmativo et indeterminato, sed de praecepto naturali per
modum officii imposito, siquidem iuxta rituale, celebrare est pri-
mum sacerdotis officium. Porro quidquid ad instar officii impositum
est, subiecto inhaeret per modum habitus, et quidquid rationem
habitus habet frequentiam aliquam actuum expostulat. Hinc uno
vel tribus aut quatuor actibus pro toto tempore quo officium per-
durat, ei nullatenus esset satisfactum. His positis, S. Thomas huic
quaestioni respondet: α dicendum quod quidam dixerunt quod Sa-
cerdos potest omnino a celebratione rite abstinere, nisi teneatur ex
cura sibi commissa celebrare populo et sacramenta praebere. Sed
hoc irrationabiliter dicitur, quia unusquisque tenetur uti gratia sibi
data; ..... unde Sacerdoti etiamsi non habeat curam animarum,
nou licet omnino a celebratione cessare, sed saltem videtur quod
teneatur celebrare in praecipuis festis et maxime in quibus fideles
communicare consueverunt n. Quae formula, subdit S. Alpb. ¹, in
praecipuis festis iuxta Sotum intelligitur de tribus principalioribus
solemnitatibus i. e. Natali, Paschate et Pentecoste; unde sententia
longe communior, subdit s. Doctor‚ affirmat Sacerdotes non teneri
ad celebrandum, nisi ter vel quater in anno. Et haec sententia
est conformis Decreto Sac. Congr. Concilii edito mense nov. 1696 ²,
ubi dicitur quod qui sine iusta causa ter vel quater in anno non
celebravit peccat mortaliter et potest ab Episcopo puniri.

¹ L. 6, tract. 5, n. 55.
‘² Apud ΜοΝΑοΕιιυΜ p. 1, tit. 5, form. 9, n. 15.

 

