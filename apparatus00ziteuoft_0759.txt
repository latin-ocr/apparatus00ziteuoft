.· ,W ‘siff-'‘fvsffl'f '‘W-,225 “ ¹

LIBER 1. DE minus ECCLEsmE SPIRITUALIBUS 255

1177. Varia est etiam Orientalium disciplina quoad ieiunia,
tum circa dierum numerum, tum circa ieiunandi modum. Et ad
dies quod attinet, Italo—graeci feria 1v et VI in qualibet hebdomada
ieiunant non vero in sabbatis, excepto sabbato sancto. Rursus a
feria secunda post festum Sanctissimae 'l'rinitatis ad festum usque
Apostolorum exclusive, a prima die augusti usque ad Assumptio·
nem B. Μ. V. et a die decima quinta novembris ad nativitatem
Domini ieiunare solent. Mengrellenses seu aliqui Georgiani quatuor
quadragesimas colunt, Syrii lacobitae quinque, Syrii Nestoi-iani se-
ptem. Copti et Aethiopes, praeter ieiunium feriae quartae et sextae,
tribus diebus post dominicam septuagesimae ieiunare solent et prae-
ter quadragesimam octo hebdomadum, quam a feria secunda post
quinquagesimam auspicantur, ieiunia colunt AdventuS, Assumptio-
nis Β. Μ. V. a prima die augusti ad diem decimam quartam, et
SS. Apostolorum. Armeni non ubique eadem observant ieiunia.
Omnes vero a feria secunda quinquagesimae quadragesimalis ieiunii
exordium ducunt. Ad haec: ieiunant in vigilia Nativitatis Domini,
ante Epiphaniam per septem diebus, postridie Assumptionis B. M. V.
ad sabbatum usque sequens, a feria secunda post Pentecosten usque
ad feriam sextam, demum ieiunium exercent die praecedente fe-
stum Transfigurationis, Exaltationis S. Crucis, festum S. Gregorii
llluminatoris, Sancti [acobi Episcopi, S. Sergii Martyris, S. Gregorii
quem Thaumaturgum appellant etc. Quoad rationem vero ieiunandi,
quamvis eadem ratio servari debeat ab omnibus tempore ieiunii
maioris ante Resurrectionem Domini, tamen in ceteris anni ieiu-
niis inter se discrepant3 siquidem alii contenti sunt sola abstinen-
tia a carne et lacticiniis et ovis (excepta feria [V et vl cuiuslibet
hebdomadae in quibus fere omnes a piscibus quoque abstinent) alii
ieiunium protrahunt usque ad nonam tantum, alii denique pro loci
consuetudine rigidiorem lenioremve ieiunandi modum servant.

1178. Ad ultimum disciplinae caput quod pertinet, satis sit no-
tasse in orientali Ecclesia legem esse, qua Episcopi nequeunt uxo-
rem ducere neque eam retinere si forle habeant, sed dimissam in
monasterio aliquo alere tenentur. Hinc si presbyter coniugio sit

