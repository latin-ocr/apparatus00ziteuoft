  

qui in articulo mortis baptizati, omnino rudes sunt, et vi morbi
defatigati instrui nequeunt. Porro S. C. S. Off. die 10 april. 1861Δ
respondit¹ non conferendum esse Sacramentum confirmationis illis
neophitis moribundis, quos Missionarius capaces baptismi credidit,
nisi saltem habeant aliquam intentionem percipiendi confirmatio-
nem ad robur animae suae adiiciendum.

CAPUT [ΙΙ.
DE EUCHARISTIA.

664. Renatis cum Christo per baptismum perque confirmatio-
nem roboratis in fide, caeleste illud convivium fidelibus exhibetur,
quo mirabilium suorum memoriam fecit Dominus in eo divitias
amoris sui veluti effundens. In Eucharistiae enim sacramento corpus
et sanguis Iesu Christi Dei hominis sub speciebus panis et xini
tamquam cibus animarum, vere, realiter et substantialiter conti-
netur per mirabilem et singularem totius substantiae panis et vini
in corpus et sanguinem Domini conversionem, quae ita instituta
est, ut (lum sacramentum conficitur, Iesus Christus ipse simul in
verum et proprium, licet incruentum, sacrificium offeratur. Hinc
-de Eucharistia primum ut sacramentum est, dein vero ut sacrifi—

cium, agemus.

SECTIO I.

DE EUCHARISTIAE SAC RAMENTO.

665. De Eucharistiae sacramento inquirendum primum est
quaenam eius sit materia et forma, quinam minister et subiectum,
secundo de dispositionibus agendum ad eam sumendam requisitis
ac de frequenti communione; tertio de modo eam infirmis mini-

strandi; ac denique de modo eam asservandi.

¹ Collect. n. 685.

 

665. Quaesitum est, utrum danda sit Confirmatio illis neophiti, ‚l =

 

