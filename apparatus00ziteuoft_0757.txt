 

Lmen 1. DE nenos nccmsmss SPIRITUALIBUS 253

 

tione corumdem calicibus stamneis uti licite possent et valerent.
Clemens VIII anno 1602 permisit ut Sacerdotes Rutbeni non schi-
smatici, in ecclesiis Catholicornm latini ritus altaribus, calicibus et
vestibus sacris eorumdem' catholicorum uti et Missam celebrare
possint in casu necessitatis, imo etiam solum devotionis causa,
dummodo ritu rutheno celebrent. E contra sacerdotes ritus latini in
ecclesia Rutlienorum non schismaticorum altaribus et calicibus ac
iestibus sacris uti et Missam celebrare valeant, ritu tamen latino,
dummodo praedicta serventur, secluso omni scandalo et de licentia
Praelatorum et Rectorum ipsarum Ecclesiarum.

1174. Olim tum in Oriente tum in Occidente consuetudo erat
ut in una ecclesia unicum extaret Altare, in quo semel tantum in
die celebraretur. Haec vero consuetudo iamdiu in Ecclesia latina
exolevit. Sed in Oriente, si Maronitas excipias, paucosque alios,
qui non a multis annis Latinorum sacerdotum morem imitantur,
omnes ferme antiquam consuetudinem servant. Apostolica vero
Sedes permittit graecis presbyteris qui in ltalia insulisque adiacen-
tibus degunt, ut si velint morem servent, ex antiquissimo et hac-
tenus servato ritu acceptum, nonnisi semel in die per unum sa·
cerdotem in parochialibus ecclesiis celebrandi. Concedit tamen ut
in suis parochialibus vel aliis ecclesiis praeter altare maius alia
etiam minora altaria habeantur, in quibus sibi liceat pro sacerdo-
tum numero plures in die Missas celebrare ¹. At Graeco—Melchitis
postulantibus ut ad satisfaciendum pietati sacerdotum et multipli-
cibus fidelium oblationibus praedictum ritum antiquitate commen-
datum immutari permitteretur, et in ecclesiis Libani plures Missas
eodem die super eodem altari offerendi sacerdotibus lieret potestas,
Bened. XIV ‘² postulatis minime indulgendum censuit. Permisit ta-
men ⁸, ut alia altaria in loco Ecclesiae apto erigi possint. Quod si
altarium numerus celebrantium et offerentium multitudini sit impar,

¹ Const. cit. Etsi pastoralis, s 6, n. 8, 9.
¹ Const. Demandatum.
⁸ quta decretum S. C. Fid. Prop. diei 51 martii 1729.

