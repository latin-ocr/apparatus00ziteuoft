204 PARS 1. DE pensoms

Episcopus, instante Procuratore, diem pro causa in Curia pro·
ponenda designat. Qua die causa proponetur, inquisito fiet facul-
tas defensionem suam per aliu‘m saeerdotem suo nomine in scriptis
exhibendi. Reus igitur ipse comparere non tenetur, sed potest; de-
bet autem Defensorem aut ipsc sibi deputare, aut ab Episcopo ex
officio designatum accipere, qui defensionem ante causae ipsius pro-
positionem scripto exhibebit Procuratori Fiscali. Ι

Defensione peracta, Procurator processum eiusque Summarium
ad Episcopum mittit, qui, ubi in plenam causae cognitionem deve-
nerit, diem constituet, in qua sententia dicenda sit.

Praestituta die, ab Episcopo vel Vicario Generali, praesente
procuratore Fiscali et Defensore, sententia pronunciatur, eiusque
pars dispositiva Cancellario dictatur, expressa mentione facta, si
damnationi sit locus, sanctionis canonicae quae contra imputatum
applicatur.

Sententia reo intimetur (vel eius Defensori), qui potest ad au-
ctoritatem superioris instantiae appellationem interponere ¹.

ln casibus dubiis diversisque in praxi difficultatibus Ordinarii
Sacram banc congregationem consulant, ut contentiones ac nulli-
tatem actorum devitent.

¹ In appellatione observentur normae expressae in Const. sa. me. Benedicti XIV
,tal militantis «liei 50 martii 1742 ae eeterae indictae a S. C. Episcoporum et ΗΒ.
decreto diei 18 decembris 1855 et epistola circulari (liei 1 aug. 1851. Porro in-
tra terminum decem dierum a notificatione sententiae interpositio appellationis
fieri debet, quo elapso tempore sententiae executio locum habet. Appellatione vero
interposita, continuo Curia ad auctoritatem ecclesiasticam superioris instantiae omnia
acta causae in suis autbograpbis‚ idest processum, eius summarium, defensionem
ac sententiam mittere debet. Haec porro superioris instantiae auctoritas, appella·
tione cognita, appellanti inmugit, ut intra triginta dies defensorem deputet, qui ab
ipsa probandus est. Eo termino peremptorio frustra elapso, censetur reus beneficio
appellationis renuntiasse, quam propterea iudex gradus superioris peremptam de-
clarat. In appellatIone a sententia Curiae episcopalis ad metropolitanam, archiepi-
scopus in cansa cognoscenda ae definienda eadem procedendi methodo utetur, quae
superius indicatur.

 

 

