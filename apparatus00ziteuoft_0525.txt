 

LIBER 1. DE REBUS ECCLESIAE SPIRITUALIBUS 29

 

native, ita ut sacerdos simul recitet quod Christus egerit et dixerit
simulque eadem verba in Christi persona pronuntiet.

668. Minister Eucharistiae alter est confectionis, alter dispen-
sationis. Confectionis est solus sacerdos, dispensationis est sacerdos
et in casu necessitatis etiam diaconus.

669. Subiectum Eucharistiae est quilibet fidelis qui sufficientem
rationis usum habeat ¹. Porro de admittendis primo ad participan-
dam Eucharistiam fidelibus, ex ecclesiasticis regulis et communi
praxi docemur, ad eucharisticam mensam eos pueros admitti non
debere, qui nondum huius sacramenti cognitionem habent, con-
traque illos ad hanc mensam evocandos, qui satis divinam Eucha-
ristiam a communi pane discernunt quique ipsi satis intelligunt
quid sit apud christianos sacra commuuio et quomodo peragi debeat.
Cum vero non omnes pueri aequali tempore ad haec cognoscenda
perveniant, idcirco Missionarius diligenter hoc totum exploret. Ce-
terum cum huiusmodi cognitio intra decimum et decimum quartum
aetatis annum communiter haberi soleat, haec servanda regula est,
ut generatim nemo ante decimum aetatis expletum annum divini
huius cibi particeps fiat ².

670. Quoad adultos, lege ecclesiastica tenentur ii eucharisticum
panem sumere semel in anno⁷ idque in paschate seu tempore pa·
-schali h. e. a (lominica palmarum ad dominicam in Albis inclusive ⁸.
Locus etiam est ecclesiastica lege definitus, in quo quisque prae·
ceptum hoc impleat, nempe in propria parochiali ecclesia et non
alibi, ne in cathedrali quidem, neque in monasterio in quo degit,
¹nisi ex parochi facultate ⁴. Sacerdotes vero ubicumque celebrent,

¹ Latini nunc sub unica panis specie communicant. Graeci sub utraque specie
Eucharistiam sumunt, atque hanc consuetudinem permittendam censuerunt Cone.
Florem„ Leo X in Const. Accepimus et Clemens VII in Const. Pravis-ionis nostrae.
Italo-graecis haec consuetudo integra relinquitur a Benedicto XIV in Const. Etsi
pastoralis, S 7, et Const. Allatae sunt.

¹ Bened. xlv, de Syn. dioec. l. 7, cap. 12.

³ Cap. Omnis utriusque sexus.

'⁵ S. Congr. Epp. et RR. 21 ian. 1848.

