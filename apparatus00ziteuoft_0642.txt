146 PARS 11. DE REBUS

 

ditatem pertinere coniugii, ac propterea ne committat ut rursus
consensus per nova verba exprimatur ¹.

928. Quid iuris in illis locis, in quibus vel Tridentinum non
est receptum, vel in quibus desit copia Parochi‘?

Hac in re prae oculis habenda est declaratio Sacr. Congreg.
Conc. edita die 19 ian. an. 1607, cui addenda est limitatio, quae
in Const. Benedicti xlv quae incipit Matrimonia habetur. Sacra
igitur Congregatio ita censuit: Ubi decretum Concilii non est pu-
blicatum, valere matrimonia contracta absque observantia formae
a Concilio ipso praescriptae. lmo sponsalia ipsa transeunt in verum
matrimonium per copulam subsecutam. Duae vero sunt regulae ad
diiudicandam matrimonii existentiam in boc casu. Prima est: Si
utraque pars, aut alterutra, negat matrimonium fuisse initum, et.
huius existentia aliunde probari non possit, in toro externo partes
ipsae non censentur in matrimonio iunctae, etiamsi copula carnalis
locum habuerit. Si tamen post inita sponsalia habita fuerit copula,
in t'oro externo adest matrimonium praesumptum, id est praesum-
ptio iuris et de iure erit, matrimonium existere et sponsalia cen·-
sentur per copulam transiisse in matrimonium, nisi probetur alte-
rum matrimonium ante hanc copulam contractum. Nec iuvat si
ipsi asserant se in actu copulae nihil aliud intendisse, quam natu-
rali inclinationi satisfacere. Altera regula est: Utraque parte ma·
trimonii existentiam affirmante, haec pro certa habetur. Si tamen,
pronuntiandum esset inter matrimonium quod partes olim initum
asserebant, et aliud publice contractum et plene per suos testes.
probatum, pro posteriore hoc iudicium fertur quoties non afferatur
plena matrimonii prioris clandestini probatio. Quod si sponsus et
sponsa non maritali affectu, sed fornicario coiverint, non ideo eo·
rum sponsalia in verum matrimonium transeunt coram Deo, ac·
proinde coram Deo sive in toro conscientiae possunt ad alia vota
transire. Sed si in forum externum ac iudiciale deducta sit copula,
,possent iidem ab ecclesiastico iudice legitimorum instar coniugum

¹ s e. Fid. prop. 14 ian. 1821.

