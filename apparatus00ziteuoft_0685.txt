 

LIBER 1. DE REBUS ECCLEslAE SPIRITUALIBUS 181

 

 

resis, per quam intelligitur omnis apostasia a fide ab altero con-
iuge facta ¹. Ιι) Quarta est quodvis periculum gra‘ve vel animae
vel corporis. Huc pertinet scandalum alteri ab altero illatum ad
peccandum lethaliter ². Hoc autem in casu debet admoneri coniux
ut desistat. Huc etiam pertinet periculum grave, quod alteri ab
altero immineat ³, ex gr. si alter alterius vitae insidias struxerit,
si morbo contagioso laboret, si eum graviter caedat, si sanae ali-
menta negaverit vel infirmae medicamina. Cum vero etiam iis causis
militantibus, non semper licitum divortium sit, ad dignoscendum
quandonam licitum sit, vel non, haec prae oculis habenda sunt
principia: 1) Si divortium ob adulterium fit, est licitum, quoties
alter est innocens, et non condonavit delictum, sive expresse, sive
tacite, v. gr. cum eo sponte copulam habens, vel ipsi familiarem
se exhibens. Non licet, cum illud commisit consentiente alio con·
muge, sive expresse sixe tacite, xel vi aut dolo, vel cum adulte-
rium materiale tantum fuit, ex. gr. si per vim fornicetur, vel for-
nicetur prudenter putans suum coniugem obiisse, aut coniuge in-
continentiae occasionem praebente, vel si non sit perfectum et
consummatum. 2) Si fit ob haeresim, in qua non datur compensa-
tio delictorum, vel fit ob scandalum, licitum est quousque emen-
datio non adsit. 5) si fiat ob periculum, ex gr. ob saevitiam vel
aliud vitium, vel grave malum in bonis corporis vel fortunae, li-
citum est quoties cautio non praestetur vel per fideiussorem, vel
per pignora, vel per alia media a iudice ecclesiastico probanda, et
quousque periculum durat.

¹ Cap. Mulier de convers. coniug.‚ cap. Quaesivit, et cap. 4 cle divort
² Can. Idololatria 28, q. 2.
³ Cap. Litteras de rest. expoliat. in fine.

