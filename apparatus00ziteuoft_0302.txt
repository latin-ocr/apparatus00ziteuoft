290 PARS 1. DE PERsoms

non dioecesanum ¹. Attamen haec praxis novum ius non induxit,
nullibi enim habetur super re expressa iuris dispositio. Et praxis
citata a Cardinali De Luca, et resolutiones S. C. Concilii a Ferraris
allatae casus speciales respiciunt. Quare dicendum est quod etsi
magis sit opportunum ut eligatur extraneus, eligi potest etiam dioe-
cesanus qui ex praxi appellatur Provicarius generalis.

557. Quamvis Vicario Generali nulla sit dignitas beneficii ratione,
est tamen ratione magistratus quem gerit, quandoquidem dignitatis
nomine quaevis etiam continetur praeeminentia ex iurisdictione
proveniens. Hinc eidem competit ius praecedendi omnes alios non
modo canonicos verum etiam I‘raelatos Episcopo inferioreS, sive
absente, sive praesente Episcopo, neque tantum in actibus quibus
interest ratione suae iurisdictionis, verum etiam in omnibus aliis,
dummodo tamquam Vicarius intersit neque Canonici sacras vestes
gerant, cuiusmodi sunt pluvialis, dalmatica ². Unde sequitur Vica-
rium Generalem potiori ratione digniorem locum in spiritualibus
obtinere prae Gubernatore ceterisque iudicibus et Comiilissariis, qui
circa temporalia negotia constituti sunt. Sequitur insuper eumdem

si sit Canonicus utque talis choro adsit, ceteros nullatenus praece· Ι

dere, sed locum suum tenere, et si vel1t praecedere ut vicarius,
debet habitum canonicalem dimittere, tunc vero distributiones non
lucratur ³.

ARTICULUS 11.
De potestate Vicariz' Generalis.

558. Ad potestatem Vicarii Generalis quod attinet, quatuor re-
gulae prae oculis habendae sunt. 1) Potestas Vicarii Generalis utpote
3133 officio adnexa, est ordinaria non delegata. 2) Eadem vicem gerit
iurisdictionis ordinariae Episcopi ita ut in iis quae ad eam pertinent
Vicarius unum idemque cum Episcopo habet tribunal. 3) In pote·
state quam Vicarius Generalis habet generali mandato ea non com·

¹ Ita Fannius in Biblioteca iuris Canonici plures affert resolutiones S. C. Cone.
⁸ S. Congr. Rit. 5 aug. 1602 etc.
³ S. Rit. Congr: 2 aug. 1605.

 

⁴-¹·.·R?7*-'¹N'' ⁴* 1 ‘

{l
t

