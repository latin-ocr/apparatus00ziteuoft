 

186 PARS 1. DE PERsoms

TITULUS ΙΙΙ.
Β6 EpiscopiS.

245. Quae de Episcopis agenda sunt in tria capita dividi pos-,
sunt, nempe de Episcopis Ordinariis, de Episcopis titularibus, ac
tandem de Episcopis Regularibus.

CAPUT 1.

DE EPISCOPIS ORDINARIIS.

246. Tota disquisitio de ordinariis Episcopis ad. quatuor capita
reduci facile potest inquirendo: l) quam ipsi potestatem habeant:
2) quibus fruantur privilegiis; 5) quibus oneribus subsint; 4) quae-
nam eis propria sint emolumenta.

Antequam vero primam quaestionem aggrediamur, generalia
quaedam principia praemittere operae pretium est, quae. pro oculis
habenda sunt ab iis qui iurisdictionem exercent.

247. Episcoporum poteslas duplex est, ordinis et iurisdictionis ¹.
Quae ordinis est, characterem episcopalem postulat, nempe consecra-
tionem, atque adeo inseparabilis ab Episcopo est ac nemini communi-
cabilis. Eam igitur potestatem ita Episcopus retinet, quamvis haere-
ticus, excommunicatus, depositus sit, ut, si catholicae communioni
restituatur, nova consecratione minime indigeat. Porro ad hanc
ordinis potestatem pertin‘et administratio sacramenti ordinis et con-
firmationis; et quoniam haec sacramenta a solo Episcopo conferri
possunt, cetera etiam a presbyteris, rectc in Episcopatu dicitur
esse plenitudo sacerdotii. Pertinet etiam ad eam consecratio al-
tarium et ecclesiarum, olei tum infirmorum tum catechumeno-
rum, et chrismatis, item consecratio calicum et patenarum etc. ².

¹ Cfr. quae fusius de potestate ordinis ac iurisdictionis in opere Etementa
iuris pubblici ecclesiastici dicta sunt. Somssm: Elementa iuris pubbl. eccl.

¹ Haec propria sunt potestatis ordinis iuris ecclesiastici, cuius obiectum sunt
sacramentalia.

