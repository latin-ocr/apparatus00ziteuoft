286 PAns 11. DE uenus

1261. Ut Episcopis in Seminarii regimine aliquod praesto sit
adiutorium, Concilium Trid. praescripsit Episcopum eligere debere
duos canonicos quorum consilio utatur ad disciplinam Seminarii.
Duo item de Capitulo sumendi sunt quorum alter ab Episcopo, al-
ter ab ipso Capitulo eligatur, ac duo de clero civitatis quorum unus
ab Episcopo, alter a clero eligatur. Horum est adhibendum consi·
lium in iis quae temporalium rerum administrationem et rectam
Seminarii procurationem respiciunt. {psi perpetui sunt, hinc sine
legitima causa amoveri non possunt, ac redditio rationum absque
deputatis facta, nulla censetur ¹.

1262. Cum vero locis missionum vel Capitulum non adsit, vel
satis numerosus clerus, binc in eadem [nstr. data ad Episcopos
Americae statuitur, quod deputati saltem duo esse dehent, unus
pro spiritualibus, alter pro temporalibus, qui eligendi erunt pro
Seminariis dioecesanis ab Episcopo de consilio consultorum, pro
provincialibus ab Episcopis collegialiter. Porro deputatorum consilio
uti Episcopus debet in gravioribus negotiis, cuiusmodi sunt consti·
tutio regularum, Rectoris et magistrorum delectus, discolorum eie-
ctio, reddituum ratio etc. Quamvis vero Episcopus eorum consilium
debeat exquirere, illud tamen sequi non tenetur.

1265. Denique Seminarii Rector et sacerdotes quicumque, per
quos alumni sunt erudiendi, serio considerent se eos instituendos
int'ormandosque suscipere, quorum plerisque et ecclesiarum regimen
et populorum salus aliquando incumbet, hinc non quamdam tan-
tum privatorum rem se gerere existiment, sed Ecclesiae ipsius,
atque adeo nulli industriae parcant. Heic vero notandum quod con—
fessarii munus cum munere Rectoris cumulari non debet.

¹ De quaestione an alumni gratis ¹admissi seminario expensas reficere debeant
si Ecclesiae castra deserant, triplex efficitur hypothesis. Si in fundatione locorum
gratuitorum nulla conditio fuerit prorsus adiecta, negative respondetur. Aliter sen-
tiendum, si adsit dispositio synodalis aut legitima consuetudo ut expensae restituan-
tur. Item restituendas esse, si id in fundatione Seminarii vel in erectione locorum
gratuitorum cautum fuerit, colligitur ex resolutionibus duarum causarum editis a
S. C. Conc. in Tiburt. 11 martii 1752, ac in Ferrarien. 20 ian. 1821.

 

