Lnffin 1. DE cfflmcis 151

 

 

rum Petri et Pauli benedicitur, et postea in arcula argentea prope
corpus S. Petri deponitur, petitionibus Archiepiscoporum eam re·
servando ¹. Est autem Pallium symbolum ecclesiasticae iurisdictionis,
quae. scilicet a Petro in ceteros derivatur, eiusque proinde origo
male a nonnullis ab imperatoribus educta est 2.

196. De Pallio autem inquirenda sunt: l) qualitates3 2) collatio
et usus.

Et primo quidem pallii qualitates duae sunt: l) Necessitas,
, quae eiusmodi est, ut eo nondum accepto, neque plenitudo ponti-
ficalis officii, neque nomen ipsum Archiepiscopale quis mereatur.
Unde sequitur, eodem nondum accepto, Archicpiscopum non posse
exercere eos actus, qui maiores sunt quoad ordinem episcopalem et
qui vestes pontificales exigunt, nisi foi-te in aliena dioecesi, rogatu
Ordinarii peragendi sint. Quoad actus vero iurisdictionis iis tantum
fungi posse, qui sunt omnibus Episcopis communes, nouantem qui
proprii sint muneris archiepiscopalis. Denique pallio amisso, vel cor-
roso, novum peti debet ’ἢ ac corrosum comburendum est eiusque
cineres in sacrario reponendae. 2) Secunda qualitas pallii est per-
sonalitas, quae aflicit Archiepiscopum prout talis est; quo fit: α) ut
pallium commodari nequeat3 b) ut mutata Ecclesia, novum peti
debeat3 c) ut Archiepiscopo mortuo, cum eo debeat sepeliri, sive
cadaveri superinductum, si in dioecesi decedit, sive capiti sit super-
positum, si extra, d) ut dimisso Arcliiepiscopatu, adhiberi amplius
non possit, e) ut si cx dispensatione Apostolica duos archiepisco-
patus quis retineat, duplex item pallium habere debeat.

197. Collatio pallii duos actus complectitur, concessionem et
traditionem. Porro concessio lit a solo Romano Pontifice, praemissa
ab Archiepiscopo eiusdem petitione instanter, instantius, instantissi-
me ¹‘ intra tres menses a recepta consecratione, vel si consecratus
iam fuerit, a confirmatione3 idque per se, si praesens sit, si autem

¹ Bened. XIV const. Rerum Ecclesiasticarum 12 aug. 1748.

² Cfr. SnnAsriANsLm Praelectiones De Archicpiscopis.

³ Parim l. c.

⁸ Cf. Can. 2 Disi.100 ubi dicitur pallium Archiepiscopis fortiter postulantibus
solum concedendum esse.

