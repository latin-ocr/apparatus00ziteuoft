248 PARS 11. m: REBUS

ARTmtJLuS 1.

·De Sacris Ecclesiae Ricibus.

 

1160. Cum mens humana per sensibilia ad spirituales, quibus
Deo coniungimur, actus elevetur, iactum est ut ab Ecclesiae pri-
mordiis ad fideles magis excitandos ad rerum divinarum medita-
tionem exterioribus adminiculis, atque ad fovendum et augendum
interiorem Dei cultum, certi instituti sint ritus, praesertim in Missae
Sacrificio obeundo.

1161. Iamvero in Occidente quatuor viguerunt liturgiae, sci-
licet Romana, Gallicana penes Ecclesiam Galliarum, Mozarabica‚
quae etiam gothica appellari consuevit, qua utebatur Ecclesia Hi-
spaniarum, et Ambrosianum quae in usu est Ecclesiae Mediolanensi.

1162. Verum progressu temporis ad quosdam abusus praeca-
vendos, Romani Pontifices, inde ab Innocentio I, sedulam navarunt
operam ut quaedam uniformitas in praedictis Liturgiis induceretur.
Et ita factum est, ut in locum liturgiae gallicanae substituta fuerit
Romana, et Hispaniarum Ecclesiae fere omnes, relicto rito moza-
rabico, romanum sint amplexae. Ob peculiarem vero venerationem,
quam sibi conciliavit liturgia ambrosiana, ipsa adbuc servatur in
ecclesia Mediolanensi.

1165. Porro ritus ambrosianus quoad Missam prolixior est quam
romanus, et, ut animadvertit GavantUS, graecae liturgiae propius
accedit. Plura habet peculiaria, quae fuse recenset ¹.

1164. In Ecclesia vero orientali quatuor vigent ritus, scilicet
Graecus, Armenias, Syriacus, Copias, Excepto ritu armeno, alii tres
subalternas divisiones habent. Graeci enim alii puri sunt, et in-
colunt regnum Graeciae et imperium turcicum, 36 fere omnes ver-
santur in schismate photiano. Ex iis qui graecum ritum sequuntur,
coniuncti sunt cum Ecclesia Romana, illi qui sunt in Italia, et
praesertim in Sicilia et Calabria, nec non aliqui in insula Corsicae

¹ CAnn. BoxA, lib. 1, cap. 10, Rerum litura.

