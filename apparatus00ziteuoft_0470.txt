e

 

458 PARS 1. DE Pensoms

Eminentissimum protectorem sese vertat, ut ipse pro sua prudentia
consulat.

15. Si episcopus nolit ut aliqua soror in sua dioecesi moretur,
superiorissa, quoad poterit, eius voto obsequi curabit, aliamque
substituet.

16. Etiamsi superiorissae ius sit quamcumque sororem etiam
sine episcopi consensu denno ad alium locum transferre, nihilomi-
nus nunquam hoc iure utatur, nisi necessitas, aut aliqua proba-
bilis causa id postulaverit: neque tamen omittat per literas obsequii
plenas hac de re episcopum edocere.

17. Generalissa, audito assistentium consilio, facultatem babet
nominandi superiorissas locales in aliis domibus, in quibus iuxta
constitutiones electio lieri non potest sive ob parvum sororum nu-
merum, sive ob defectum sororum, quae huic officio idoneae sint.
Quae vero superiorissae per scrutinium in suis quaeque domibus
electae fuerint, antequam in officium ingrediantur, confirmationem
a superiorissa generali consequi tenebuntur ¹.

18. Superiorissa generalis ob graves circumstantias poterit co·
piam facere superiorissis et sub-superiorissis, ut in officio suo per-
manere pergant, at vero facultatem hanc ultra unius anni spatium
prorogare non poterit.

¹19. Superiorissa generalis. adhibito assistentium consilio, ob-
tentoque Cardinalis Protectoris consensu, poterit indulgere, ut quid·
quid circa supellectilem domi et usum vitae praescribitur a con-

¹ Superiorissae locales, quae hic a sororibus singularium domorum per scru-
tinum eligi innuitur, in aliis Institutis vel a capitulo, seu consilio generati eligun-
tur, ut in Instituto filiarum S. M. a Bono Pastore. Utilior fortasse putanda est haec
altera ratio, quando agitur de institutis, in quibus sorores de una ad aliam domum
transferre licet: nam consilium generale vel generalissa facilius et penitius cogno-
scere possunt, quae speciatim sorores regimini aptiores sint3 deinde sorores ex·
traneae melius certe et obsequium etauctoritatem sibi conciliant. Nec obstat exem-
plum a monasteriis votorum solemnium petitum. Nam una ex sororibus ibi moran-³
tibus necessario in abatissam nominanda erit. Aptiuz facit exemplum ab ordinibus
regularibus sexus masculini ductum, ubi domorum religiosarum fratribus guardia·-
num eligendi iffi minime inhaeret.

 

