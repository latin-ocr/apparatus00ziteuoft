182 ' PARS 11. DE uenus

 

 

An‘rlcums vu.

De celebratione Nuptiarum.

997. Matrimonium in ecclesia maxime celebrari decet. [dcirco
nunquam in oratoriis privatis, multo minus in aedibus domesticis,
nisi ordinarius concesserit, celebrandum est. Celebrari vero debet
matutinis horiS, non pomeridianis aut vespertinis, ea praecipue de

causa, ut contrahentes missam pro sponsis, si hanc ritus diei pa· ,

tiatur, audiant utque nuptiali benedictione muniantur, quae primo
nubentibus impertitur. Quod si aliqui coniungantur matrimonio
privatim aut sub vesperas, ipsi postmodum ecclesiam adeant, ut
ibi (neque enim alibi fieri poterit) solemni benedictione donentur.
At si sponsa sit vidua, a solemni benedictione nuptiarum absti-
nendum nec missa pro sponso et sponsa celebranda est ¹. Ceterum
quamvis insinuandum sponsis sit, ut benedictionem hanc nuptialem
accipiant, cogi autem ad ipsam nequeunt ². Ea hodie quandocum-
que dari potest, etiam postquam coniuges in matrimonio diu vi-
xerint ³. Datur autem solum in missa ⁸, et a solo Episcopo, vel
Parocho proprio atque in propria dumtaxat paroecia. Cavendum
vero ne nuptialis benedictio, quaein missa unice confertur, quum
matrimonium [empore non vetito solemniter celebratur et de qua
sermo est in cit. resol. Sacr. Congr. Rit.‚ confundatur cum bene-
dictione annuli aliisque ritibus, qui prostant in Rituali. Huiusmodi
enim benedictio, a priori distincta et a missa independens, semper
locum habet cum matrimonium sive solemniter, sive non solemniter,
coram Ecclesia contrahitur. Sane proposito dubio Sacra Congr. Fid.
Prop. an benedictio nuptialis quae cst in Rituali, prohibeatur dari
tempore vetito, an vero hoc tempore prohibeatur tantum benedi·
ctio quae est in missali, ut plures theologi autumare videntur, Sacr.

¹ S. Ril. congr. 1874. Collect. n. 1556.

² S. Rit. Congr. 1 sept. 1858. Collect. n. 1545.

³ S. Un. Inqu. 51 aug. 1881. Collect. n. 1560.

⁸ S. Rit. Congr. 25 iunii 1855; 51 aug. 1867. Collect. n. 1558.

 

