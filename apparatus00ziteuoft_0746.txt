 

242 PARS 11. DE minus

a Nomen dantes sectae Massonicae aut Carbonariae, aut aliis eius-
dem generis sectis, quae contra Ecclesiam vel legitimas potestates,
seu palam, seu clandestine machinantur3 necnon iisdem sectis fa-
vorem qualemcumque praestantes, earumve occultos coryphaeos ac
duces non denuntiantes, donec denuntiaverint n.

1156. Quare nemo potest absolutione sacramentali donari ulti-
misque sacramentis muniri, nisi ab eiusmodi societatibus damnatis
prius omnino se separaverit, iisque quomodocumque favere desierit ².

1157. Nomine autem Sectarum citato articulo damnatarum,
comprehenduntur societates Massonicae, carbonariae et Fenianae,
omnesque aliae eiusdem naturae et indolis sectae, quocumque no-
mine appellari et cohonestari solent, quae sive adversus ecclesiam
tantum, sive solum adversus legitimas potestates seu gubernium,
sive palam sive clandestine machinantur, exigant vel non exigant
a suis asseclis iuramentum de secreto servando ².

1158. Neque dubium esse potest quin Sectae quae dicuntur
Communistarum‚ Socialistarum, Nihilistarum‚ sub censuras eccle-
siasticas cadant.

1159. Quicumque igitur scienter uni ex Societatibus enumera-
tis, aut alii Societati iam existenti licet non nominatae, aut in
posterum oriturae, quae organizationem sectae massonicae similem
habet, simulque ex instituto semper, et actu quando potest, contra
Ecclesiam vel legitimas potestates palam aut clandestine conspirat,

¹ Proposito dubio: utrum in quacumque orbis regione, hominibus Liberorum
Muratorum societati aggregatis, qui iuramenti de secreto servando vinculis invicem
consociati in unum corpus coalescunt iuramenti exigendi more apud eamdem se-
ctam adhuc vigente, sacramentalem absolutionem licite ac valide confessarius im-
pertiatur priusquam ipsi absolute 61 positive praedictam damnatam societatem in
perpetuum relinquant? Sacra Univ. Inquisitio die 5 iulii 1837 respondit: ι quta

exposita non licere ι.

Cum autem ortum esset dubium, utrum verba illa non licere includerent in
casu exposito etiam invaliditatem absolutionis? Eadem Sacr. Congr. Fet-ia tv, 27
iunii 1838‚1·esp0ndit: Affirmative iuxta Constitutiones apostolicas. Hanc vcro reso-
lutionem Gregor. XVI approbavit eadem die ac feria.

² S. Congr. Inqu. die 5 aug. 1846 et die 12 ianuarii 1870.

