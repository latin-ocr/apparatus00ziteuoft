 

LIBER 1. DE REBUS ECCLESIAE SPIRITUALIBUS 165

 

 

 

944. Porro bis praemissis, Cognatio legalis orta.ex adoptione,
et iure civili introducta inter supradictas personas est etiam iure
ecclesiastico approbata, atque ex iure ipso ecclesiastico est impe·
dimentum dirimens matrimonium inter easdem personas, nempe
inter adoptantem et adoptatum, inter adoptatum et filios carnales
adoptantis, inter adoptantem et uxorem adoptati, inter adoptatum
et uxorem adoptantis.

945. Quaeritur an impedimentum oriatur etiam ex adoptione
imperfecta. Respondemus impedimentum oriri ex utraque specie
adoptionis. Ubi leges civiles nullam admittunt cognationem legalem,
ibi de hoc impedimento sermo esse non potest, nec sufficit unquam
actus adoptandi privatus ¹.

946. Si leges cixiles eam admittunt, dummodo substantialia
adsint requisita iuris romani, eam oriri, licet agatur de adoptione
imperfecta, indicari videtur a responso S. l'oenit. ’17 maii 1826 ad
Vicarium Generalem l’etrocoricensem ².

ξ 11. - De impedimento affinitatis.

947. Affinitas est propinquitas personae ex carnali copula pro-
venienS, quae contrahitur inter virum et mulieris consanguineos et
e converso inter mulierem et consanguineos viri. Hinc sequitur:
l) aflines non esse inter se virum et mulierem inter quos copula
intercessit, ipsi enim sunt causa affinitatis3 2) fas esse consangui-
neis viri nuptias inire cum consanguineis mulieris: atque adeo va-
lide et licite matrimonium ineunt· duo fratres cum duabus sorori-
bus, pater et filius cum matre et filia, privignus cum matre, lilia
aut sorore novercae, itemque privigna cum patre, filio aut fratre
vitrici: similiter fratris et sororis coniuges superstites valide inter
se contrahunt, et ita filius mariti ex priori coniugio progenitus,
sibi nubere potest filiam uxoris ex alio quoque anteriori matrimo-
nio habitam. ’

¹ S. Off. Fer. V, die 16 apr. 1761 apud Fannius.
¹ Et ex decl. S. Off. 25 febr. 1855.

