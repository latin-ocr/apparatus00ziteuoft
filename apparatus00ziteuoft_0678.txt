    

174 PARS 11. DE REBus

 

respondit, nonnisi per solemnem votorum professionem matrimo-
nium ratum et non consummatum dissolvi, non vero per profes-
sionem votorum simplicium, ideoque in casu quo vir iuxta legem
diei 19 martii 1857 per S. Congr. super statu Regularium latam,
vota simplicia emittere debeat ante solemnem professionem, sive
ipse, sive eius coniux recurrere poterit ad Apostolicam Sedem pro
obtinenda facultate, utstatim emitti possint vota solemnia.

976. Quamvis matrimonium consummatum non dissolvatur per
professionem religiosam, attamen si alter coniux consentiat, potest
compars ingredi religionem. Diximus si alter consentiat, etenim
si altero invito, aut inscio, altera pars religionem ingrediatur, nun-
cupata professio erit invalida, et solum vim voti simplicis habebit,
et pars ipsa ad suum coniugem redire tenebitur. Consensus vero
debet esse expressus, nec sufficit consensus praesumptus, aut taci-
tus, ex. gr. si compars non reclamet, nec sufficit, si vel coactus,
vel dolo, aut metu extortus fuerit.

977. Praeter consensum alterius partis exquiritur, pro liceitate,
consensus Episcopi: insuper requiritur, ut coniux in saeculo rema-
· nens, si iuvenis sit, et de incontinentia suspectus, religionem in-
grediatur, vel si senex sit, et de incontinentia non suspectus, emit-
tat votum castitatis perpetuae: quod votum ad dubitationes remo-
vendas coram testibus et Ordinario et ante professionem compartis
nuncupari debet. Quae autem aetas sufficiat, ut quis senex dicatur,
difficile est iudicare cum nullum ius id declaret5 regulariter autem
actas sexagenaria in viro, et quinquagenaria in femina videtur suf-
ficere, ut quis dicatur senex ¹. Probabilius tamen id arbitrio iudi-
cis remitti debet. Haec vero ² nullatenus obstant, quominus si pe-
culiaris alicuius facti circumstantiae temperamentum aliquod vel
regulae relaxationem exposcere videantur, Apostolicae Sedis aucto-
ritas imploretur, quae ex legitimis causis potest, consuevitque op-
portunam dispensationem indulgere.

¹ Smcnez l. 7, disp. 52.
² Bened. XlV De Syn. l. 15, n. 7.

 

