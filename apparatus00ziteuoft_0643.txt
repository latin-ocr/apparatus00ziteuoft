 

LIBER l. DE REBUS ECCLESIAE SPIRITUALIBUS 147

 

haberi. Quo in casu deberet coniux poenam quamlibet ipsamque
excommunicationem humiliter potius sustinere, quam cum hac al-
tera muliere carnale commercium exercere non sine lethali culpa ².

929. Quaeritur an recedentes a locis in quibus Tridentinum Con-
cilium receptum est et accedentes ad loca in quibus non viget,
valide matrimonium contrahant, non servata Concilii forma? Porro
si tam vir quam mulier incolae sint loci in quo Concilii Decretum
promulgatum est, vel ipsi se transferunt in locum ubi publicatum
non est animo ibidem domicilium vel quasi domicilium ligendi, vel
solo animo ibidem matrimonium clandestinum contrahendi. In pri—
ma hypothesi validum erit matrimonium, unicuique enim ius est
ubicumque maluerit domicilium vel quasi domicilium ligere, adeo-
que etiamsi videatur id facere in fraudem hominis aut legiS, ex. gr.
nc coram proprio Parocho vel ut sine Parochi praesentia matrimo-
nium celebret ubi decretum non viget, valide contrahit, siquidem
nemo in fraudem agit qui suo iure utitur. ln alia vero hypothesi
matrimonium nullum erit.

950. Quod si unus ex contrahentibus domicilium vel quasi do-
micilium habeat in loco in quo Decretum viget, alter vero in quo
non viget, in hoc loco clandestine contractum matrimonium vale-
bit, siquidvm pars altera communicat alteri privilegium, in altero
vero loco contractum nullum erit. Hanc ob causam Sup. Univer.
Inquis. ² ad quaesitum propositum a Vic. Apost. Constantinopoli-
tano, utrum valeret matrimonium a quodam Calvinista cum puella
catholica contractum coram ministro acatholico Lutetiae Parisio-
rum, et alterum ab eodem civiliter contractum coram Consule Bo-
russiae Constantinopoli, declaravit, primum ob clandestinitatis im-
pedimentum esse invalidum, alterum vero validum, eo quod Lute-
tiae Parisiorum decretum Concilii viget tam pro catholicis, quam
pro acatholiciS, Constantinopoli vero non viget nisi pro catholicis
latinis, hinc cum pars heterodoxa nata sit vel domicilium habeat
in ea civitate, suum privilegium parti catholicae communicat.

¹ Cap. 44 de sent. excomm.
² An. 1878.

